# -*- mode: mandoku-view; -*-
#+TITLE: 宮教集
#+DATE: 2015-08-25 00:00:23.056377
#+PROPERTY: ID KR4d0238
#+PROPERTY: BASEEDITION WYG    
#+PROPERTY: JUAN 卷二
<pb:KR4d0238_WYG_002-1a>¶
欽定四庫全書¶
　宫教集巻二　　　　　　宋　崔敦禮　撰¶
　　五言古詩七首¶
　　　次韵張伯子餉柑¶
儒官窓户寒恇怯日出光獨冷不可耐大杓傾鵝黄洞¶
庭隔烟波忽驚風露香開門問誰與知君念荒凉芳包¶
照盤新硬句摩天揚山中千頭奴丹黄麗秋陽騷人巧¶
採摘燦燦簡册方君詩追古作語壯韵轉彊属和郢中¶
<pb:KR4d0238_WYG_002-1b>¶
人凋零不成行臨風詠玉臺噀霧開蜜房殷勤此珍餽¶
玩味媿莫當但酌潘公醽一舉累十觴¶
　　　對竹有感¶
庭前抱節君五年不見汝去時雙玉槊枝葉稀可數歸¶
来兒孫多已滿寸金土竹盛人凋零攀枝淚如雨¶
　　　還孟郎中詩巻用元韻¶
吟哦兩夫子濯濯春月栁金石相擊撞論文自為友我¶
欲和陽春髙調不容口披玩若為稱朝酣玉臺酒¶
<pb:KR4d0238_WYG_002-2a>¶
富貴邯郸夣齒髮金城栁附炎非吾事因心即我友得¶
意自忘言咸脢豈滕口幸有君子交淡成非醴酒¶
　　　嚴子文用范至能韻見贈再和¶
燈花昨夜喜詩成果符吉長跪讀新詩繡筵鳴寳瑟天¶
公怪多取未老雪滿櫛出門會臞仙戴笠卓午日我無¶
作詩工而許編杜帙珷玞混圭璋蓬艾間粟秫鷗社媿¶
相從敬行順風膝¶
　　　前用吉字韻問嚴子文疾再和問疾之詩不工¶
<pb:KR4d0238_WYG_002-2b>¶
　　　甚矣既辱和章又承用吉字韻為貺率爾繼作¶
　　　敬問起居公自謂平生不服温劑此寡慾之驗¶
　　　也何恙不愈詩以見意¶
日来間何闊坐見月初吉欲徃扣齋扉政恐勞取瑟聞¶
公清凈縁巧笑却銀櫛露骨秀寒松烘暘嚥暖日鍾乳¶
無千兩牙籖堆萬帙愛詩屢忘餐愛酒勤種秫心安身¶
自輕却老非牛膝¶
　　　再訊問嚴子文疾¶
<pb:KR4d0238_WYG_002-3a>¶
清心止淵水養性順杞栁不信造物兒能妨莫逆友我¶
當誦七發瀾翻傾辯口據几遂霍然何辭未能酒¶
　　七言古詩三首¶
　　　泊福山港¶
我舟欲渡風伯嗔巻帆夜泊滄江津江聲拍枕冷不寐¶
起㸔河漢無纎塵須臾風定水波伏江妃湧起明月輪¶
舩頭把酒問明月𤓰丘枌社難忘情狼山咫尺望可到¶
一水隔我三家村明月問之寂無語寒光耿耿如相親¶
<pb:KR4d0238_WYG_002-3b>¶
明朝轉柂好風色月暈北開箕有靈¶
　　　喜晴¶
我貧可厭迴腸煎負郭近有桑麻田入春十日九霪雨¶
夜聽瀧瀧愁不眠雨師欺壓春無力勾引頑隂朝復夕¶
丹杏夭桃凍不開来牛去馬昏無色曉来鼓舞耕桑民¶
長天洗淨清無雲羲和鞭日從海底照出浩蕩郊原春¶
呼兒買酒聚笑語門前且無吏呼怒今年麥飯滑流匙¶
更趂新蠶理襦袴江頭烟樹晩戎戎江南嬰笋春事豐¶
<pb:KR4d0238_WYG_002-4a>¶
我亦行抛簮綬去飽帆西上趂東風¶
　　　九日¶
虎踞城邊九日臺前年黄花何盛哉去年今日瀬陽山¶
三徑荒蕪手自删今年到此百愁有物情改盡花依舊¶
花不能言心自知嚼蘂徘徊淚盈袖黄花時節年年好¶
我生浩蕩何時了櫛沐從教飽風雨只恐飄零人易老¶
客中霜風吹我衣隴頭白雲呼我歸江湖僻處好歸隱¶
月上三更聞子規¶
<pb:KR4d0238_WYG_002-4b>¶
　　五言律詩十一首¶
　　　送梁倅二首¶
盛德宜時用屏星久此留中和凝秬鬯温潤瑩天球太¶
府多材會清名萬口流亨塗應好在端的上瀛洲¶
一尉千官底公無勢位分門墻時與進道義得親熏去¶
矣難留佩時哉盍致君南風秣陵路征斾巻行雲¶
　　　喜晴¶
頑雲收四野皎日麗千門水響魚龍落雲髙鸛鶴飜近¶
<pb:KR4d0238_WYG_002-5a>¶
陽書幌暖遶室篆煙昏擬欲尋春去梅花水際村¶
　　　過三塔¶
妙墨人間寳千金紙上鷖頻来湖上寺三復柱間題鶴¶
化辭遼海鴻飛印雪泥人豪今不見凝佇夕陽西¶
　　　固城湖¶
舟泊楚城下當風十頃灣凉生氷鑑面人在玉壺間隱¶
見雲端樹低昻枕上山江湖有如此一笑白鷗閒¶
　　　東壩¶
<pb:KR4d0238_WYG_002-5b>¶
前夜湖山月今朝瀬水船飄零良自苦浩蕩有誰憐雲¶
合前村雨風收别浦煙乘凉趣歸櫂咫尺是金淵¶
　　　客枕¶
客枕愁無寐悠悠夜未分誰同對床雨惟想太行雲黄¶
犬行應健飛鴻過亦勤如何萬金信别久寂無聞¶
　　　邵智卿挽章¶
列宿郎官帳髙風隱士廬嵗寒知勁栢日暮厭輕車德¶
齒周三老身名漢二疏回頭八男子玉立照堦除(公三/子五)¶
<pb:KR4d0238_WYG_002-6a>¶
(孫/)¶
未識嵇中散聞詩孔伯魚謂當從几杖何意作丘墟有¶
道齊生死無心任巻舒斯人吾不見遺恨淚沾裾¶
　　　趙提官挽章(子直/尊人)¶
典型前軰近問學古人深有道秪藏韞無言自陸沉憂¶
民空白首愛主只丹心逺矣平生志松風掃墓林¶
誠身古君子耆德老先生言行純無玷經書富滿籯蘭¶
堦群玊秀桂苑一枝榮有後誰公比文盟壓世英¶
<pb:KR4d0238_WYG_002-6b>¶
　　七言律詩三十首¶
　　　九月二十九日邇英開講忝預末班講退小集¶
　　　玉堂之廬即留宿直因賦唐律呈諸講官¶
五雲扶輦下清廂寳帙初開第一章旋巻班聨回廣殿¶
稍留笑語萃公堂紫霄近侍連鑣過黄髮元臣照座光¶
顧我自慚陪勝會酒清人散卧斜陽¶
　　　殿廬紀懐敬用右史舍人韻¶
官栁隂隂密着行飛来黄鳥忽成雙身沾仙露香猶在¶
<pb:KR4d0238_WYG_002-7a>¶
眼飽珍羞賜即扛酒量不多容我醒詩魔無奈得君降¶
官閒睡足春風幕紅日三竿㸔上牕¶
　　　東宫壽章¶
　　恭遇皇太子殿下彌月屆辰前星炳耀紀佳祥於¶
　　甲觀溢喜氣於東朝某夙荷眷知屬居蕃屏逢昌¶
　　辰而有喜陪賀列以無階敢伸重潤之章用祝無¶
　　疆之筭¶
少陽騰耀毓青宫玉裕淵冲穆睟容主鬯克承宸極重¶
<pb:KR4d0238_WYG_002-7b>¶
問安勤致寝門恭温文齒胄全三善暉潤登歌備四重¶
幼海光浮天序永珠源衮衮日朝宗¶
吹銅和氣集佳祥鬱鬱葱葱震色蒼山嶽東明開寳禁¶
星辰南極注瑶觴龍樓照日浮秋曉象輅朝天馥御香¶
分土莫陪班賀末詠歌惟祝壽無疆¶
　　　至清口聞水閲甚盛邊人言辛巳歲敵騎逼淮¶
　　　劉信叔軍南岸欲載神勁弩至中流射之求數¶
　　　舟不可得今戰艦之盛前未有也因成四韻¶
<pb:KR4d0238_WYG_002-8a>¶
曉日旌旗錦滿川阿童初試漢樓船露橈天與神機秘¶
撃楫人同壯志堅行恐黄河氷可渡已聞青海箭先傳¶
佛貍莫夣淮邊樹㸔攬長蛟下没淵¶
　　　題婺州仁風堂寄韓侍郎¶
丹扆憂勤德意通使君元侍玉皇宫親傳天上舜琴曲¶
散作人間莊籟風已喜清微消滯鬱亦知委曲到鰥窮¶
騷人休復雌雄問千里而今樂事同¶
公餘燕寝但凝香稍退朝来鴈鶩行政譽已爭銅嶺峻¶
<pb:KR4d0238_WYG_002-8b>¶
恩波仍帶繡川長未應尚布春風詔會許重賡夏日章¶
皎皎東陽嘉話在到公端類發天藏¶
　　　江行迓憲使遇風¶
星使乘槎勢若飛微官奔走遂忘危扁舟掀舞身如葉¶
短棹欹斜命綴絲亂眼雲山疑醉夣拍天波浪意蛟螭¶
西風送我歸漁浦落日銜山未晩炊¶
　　　次韻孫撫幹二首¶
踈狂自許次公醒冷淡無勞沸玉笙滿屋文章天下樂¶
<pb:KR4d0238_WYG_002-9a>¶
多情燈火夜深明交情問我何清苦世路愁人已飽更¶
好趂東風動行色瀬陽煙雨趣春耕¶
繞几黄雲爇水沉得詩閒讀契余心文章叔夜廣陵散¶
句法武侯梁甫吟且喜空嚢收趙璧不慙擊壌混唐音¶
請君便入鷗鳴社飯顆相從始自今¶
　　　次陸倅韻三首¶
欲將從事到青州酩酊鄉中便可侯此樂正須君領畧¶
踈狂還許我追逰一年好處都能幾四序難并去莫留¶
<pb:KR4d0238_WYG_002-9b>¶
痛飲且圖連夜醉清歡何必錦纒頭¶
煖烟和氣滿西州載酒當輕萬户侯官事不知何日了¶
風光宜及早春逰簿書叢裏偷閒去景物妍時到處留¶
莫被虚名苦拘束野梅官栁暗江頭¶
文章光艷壓蘇州照乘何勞詫魏侯鳩杖欲尋江左勝¶
鷗盟相約社中逰嚢空自喜陶朱得詩拙還因杜集留¶
把玩日吟心似醉定須論月廢梳頭¶
　　　再次韻一首¶
<pb:KR4d0238_WYG_002-10a>¶
催花腰鼓徹凉州午枕驚回蟻夢侯頼有江山餘古意¶
可教詩酒負春逰登亭舉酒休論晉借筯成功合繼留¶
慷慨浩歌風日暖萬山佳處接吴頭¶
　　　和沈商卿¶
一官奔走倦幽尋来向江山好處吟過眼風光花又落¶
闗情勲業鏡頻侵到頭春事都無幾飛盖長郊早趂今¶
鷗鳥莫驚車馬過我来搜句亦無心¶
　　　和章冠之¶
<pb:KR4d0238_WYG_002-10b>¶
光隂轉眼去如飛閙過清逰正及時春事到今難着語¶
鳥聲無奈只催詩日烘花氣侵軒户風晃江光入酒巵¶
回意總將西子㸔對山終日未成癡(時冠之有只欠蛾/眉把屈巵之句)¶
　　　狼山¶
裹了青衫簮了纓此身便是一浮萍五年客路春風熟¶
千里鄉闗夜月明華鶴歸来驚物變白狼依舊逼人清¶
山中老宿爭迎我輯杖相呼問甲庚¶
　　　龜山¶
<pb:KR4d0238_WYG_002-11a>¶
當年王氣擁神州衮衮朝宗此地由自昔好山猶故色¶
只今清泗漫安流蒼烟鎻合神仙府宿蘚封深魍魎囚¶
病眼不堪重北望西風揮淚下扁舟¶
　　　逰龜山¶
舟行十日困拘拳到此登臨意氣掀山斷蜂腰盤漢表¶
水分燕尾入淮門石埋萬古英豪筆洞鎻千年魍魎魂¶
懐昔感今無限意夕陽人去亂鵶翻¶
　　　何家港捨舟歩至新河口¶
<pb:KR4d0238_WYG_002-11b>¶
潮来白浪巻平沙漸見菰蒲没兩涯會欲燃犀鞭魍魎¶
可能結網羡鱨鯋三千水擊鵾鵬上百萬軍行將士譁¶
驚歎漁人何活計扁舟掀舞寄全家¶
　　　聞嚴子文納妾孟守有詩輙次韻¶
春市笙歌興已闌儒宫牢落分投閒不知列屋傾城蔡¶
自笑微官繫觸蠻赤脚有年供侍側青鸞無夢到人間¶
傳聞謫墮行雲侣想像髙唐鬢欲斑¶
　　　挽太尉王權章¶
<pb:KR4d0238_WYG_002-12a>¶
將軍名字著華戎露甲曽收不戰功馬革裹尸忠貫日¶
虎頭食肉氣如虹雲屯欲倚金城重星隕俄驚玉帳空¶
好象祁連築新塜鼓鼙遺恨意何窮¶
　　七言絶句二十首¶
　　　送芋酥與宿齋三學士¶
酥盤薦酒迎春夀芋火談禪數夜更雲脚四垂天欲雪¶
為君兩計破愁城¶
　　　何家港捨舟步至新河口¶
<pb:KR4d0238_WYG_002-12b>¶
夾岸蘆蒿障日㣲拍堤波浪濺人衣隔江唤得漁船過¶
貫栁雙鱸自買歸¶
郭公勾唤鰣浮水閒客招要鷗上灘岸斷溪横人不到¶
樹頭依約見桅竿(江岸有鳥名郭公漁人/云此鳥一呌則鰣魚出)¶
北岸行人南岸山去年人在亂山間山如相識須相笑¶
底事區區未得閒(余去冬行/東陽下蜀)¶
　　　狼山¶
日日懐歸今得歸舊時風物未全非江邉鷗鳥應相笑¶
<pb:KR4d0238_WYG_002-13a>¶
底事塵埃滿客衣¶
貪戀㣲官未得閒二年鄉夢遶狼山如今真箇山中去¶
不是尋常杳靄間¶
行擕三尺虎臂杖歸飲十分魚枕蕉飲罷招船歌一曲¶
馮夷亦合泣潛綃¶
夜静無風水自波隔江燈火數陵坡消樽不屬今宵事¶
奈此一江明月何¶
五載龍蟠虎踞間峯頭日月望狼山歸來筋力猶强健¶
<pb:KR4d0238_WYG_002-13b>¶
野屐登臨莫厭艱¶
　　　題得妙亭¶
行見山横坐見縱山隨意好日無窮朝來爽氣誰能㑹¶
渾在先生隱几中¶
　　　探潮閣¶
天留孤巘岌青㝠約束淮流入汴京往事不堪回首望¶
倚欄斜日㸔潮生¶
　　　題避俗軒¶
<pb:KR4d0238_WYG_002-14a>¶
地僻便知城市隔心清自愛水雲閒障塵不用西風扇¶
香篆溟濛正下闗¶
　　　題汗青軒¶
地禁官清静不譁日長時試小團茶一生只用如椽筆¶
細為君王紀正邪¶
　　　大閲回馬口號¶
前驅小隊立元戎一㸃台星喜氣濃凱奏歸來鈴閣靜¶
精神端已折遐衝¶
<pb:KR4d0238_WYG_002-14b>¶
　　　芸香亭¶
竹間當日一亭幽瀹茗焚香向此留丹碧只今俱化出¶
獨來戀戀憶前遊¶
　　　密雲亭¶
落花揺曳水溶溶金現兠綿世界容只恐水流雲不見¶
桃源歸路却無蹤¶
　　　傲霜亭¶
霜風吹慘入園林零落堦前滿地金頼有翠蕤堪採摘¶
<pb:KR4d0238_WYG_002-15a>¶
伴人猶守嵗寒心¶
　　　丁亥嵗予留建康夢登大橋仰視霄漢有金書¶
　　　閣字北斗落落布列其側昨夕夜直坐石渠橋¶
　　　忽見七星低昻正倚秘閣而金書大字儼然夢¶
　　　中所見信知世事皆有定分非偶然也¶
祕宇涵風寒淰淰虚廊侵月静㝠㝠寳章玉座神深地¶
應想誰何㑹百靈¶
青㝠風露飛簷外黄道星辰企翼邉獨倚梧隂心自省¶
<pb:KR4d0238_WYG_002-15b>¶
十年清夢故依然¶
　　　枕上¶
輾轉孤燈夢不成念家憂國總闗情月明定到棠梨上¶
時有啁嘈格磔聲¶
